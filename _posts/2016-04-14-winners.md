---
published: true
layout: post
title: Vinnere av Innovation Days
date: 2016-04-12T00:00:00.000Z
description: "Les hvem som vant de 3 prisene under Innovation Days 2016"
---

# Vinnere

Etter 30 timer med hardt arbeid fikk de 10 gruppene 3 minutter hver til å pitche idéen sin til hverandre og juryen. Det ble delt ut priser i 3 kategorier.

## Fail Fast Award: Telia Reward

Fail Fast Award ble delt ut av mentorer og fasilitatorer til et team som klarte å forkaste hypotesene sine, for så og snu seg rundt og prøve igjen - flere ganger.

Tanken bak Telia Reward var et fordelsprogram for å belønne lojale kunder. Teamet sendte ut flere spørreundersøkelser, og gjennom 500 besvarelser lærte de at kundene heller vil ha mer innhold i abonnementene sine enn lavere pris. Samtidig så de at så mange som 8 av 10 av de spurte betaler for minst 2 eller flere strømmetjenester, og at mange ville flyttet sine tjenester til operatøren hvis man ble belønnet for det. Svaret er derfor et bonusprogram som gir poeng for strømmetjenester som kjøpes gjennom Telia. Poengene kan blant annet brukes til å kjøpe det kundene ønsket seg mest som var datakvoter og hardware

Teamet besto av:

* Christina Rosello
* Gard Eric Rødahl
* Lars Erik Ness
* Victoria Moen
* Sissel Drøyvollsmo
* Tore Eide
* Michael Pedersen

<img src="/assets/images/telia_reward.jpg" alt="Team Telia Reward" />

## People's Choice: Telia SOT

Vinneren av People´s Choice ble kåret ved avstemning blandt deltagere og publikum. 

Telia SOT (Sensors of things) vil bruke basestasjonene våre til å måle luftkvalitet og forurensning. Vi har mange basestasjoner, og mange av de er plassert der folk er. I tillegg er infrastrukturen på plass for å sende målingene videre. Dette gir en mulighet til å gjøre mer finmaskede målinger enn det kommunenene og Statens forurensningstilsyn klarer i dag. Både Oslo og Asker kommune og Statens forurensningstilsyn ble kontaktet og tente på denne ideen.

Teamet besto av

* Stian Dalviken
* Vegar Sinding
* Bjarne Mehl
* Beatrix Dietze-Daryous
* Per Arne Helgesen
* Anders Bakken
* Amund Gjelsvik

<img src="/assets/images/telia_sot.jpg" alt="Team Telia SOT" />

## Jury Award: Pocket Wi-Fi

Juryen besto av Abraham Foss, Kristian Renaas, Ove-Mathias Lind, Wasim Rashid og Jon Christian Hillestad. Etter hver presentasjon fikk juryen 2 minutter til å stille utfyllende spørsmål til gruppene.

Juryformann Abraham Foss trakk fram 3 grupper da han intok scenen for å dele ut juryprisen:

<p>3. plass: Knut in store - gi butikkene bedre verktøy for å yte god kundeservice.<br/>
2. plass: Telia Reward<br/>
1. plass: Pocket Wi-Fi</p>

Pocket Wi-Fi vil tilby turister i Norge 4G Bredbånd fra Telia. Som turist skal du kunne bestille Pocket Wi-Fi sammen med oppholdet ditt. Når du kommer til Norge ligger produktet der klart til bruk, og du slipper å jage WiFi hotspots for å oppdatere Facebook eller laste ned kart.

Om vinneren sier juryen: "De hadde et klart kundeproblem med beskrivelse og segmentering, og det var definitivt potensiale for å lansere det i både B2C og B2B. Konseptet skaper også rom for samarbeid med sentrale aktører i Norge og Norden"

Vinnerlaget besto av

* Fatime Fazli
* Anniken Hogstad
* Frida Sundet
* Janita Wenaas Tåjet
* Åsmund Tharaldsen

## Hva skjer videre?

De tre lagene som ble nevnt av juryen vil alle bli fulgt opp videre. Hvert lag vil i løpet av de nærmeste dagene bli satt i kontakt med relevante personer i organisasjonen som skal hjelpe dem å foredle ideen videre, og gjøre den klar til en eventuell implementering.