---
published: true
layout: post
title: M2M in a box
date: 2016-03-30T00:00:00.000Z
description: "Vi har fått 5 M2M-bokser som kan brukes på Innovation Days. Hva vil du bruke de til?"
---

# Til alle innovatører

Telia har jo et deilig og solid radionett som er bygget opp gjennom mange år. Nå skal vi aksellerere byggingen av nye tjenester oppå denne unike grunnmuren. En av de første produktene er M2M in a box, utviklet av Telia Group i Sverige.

![M2M in a box fra Telia globalt](/assets/images/m2m-box.png)

Dette er en liten boks med en del inkluderte sensorer som plugges inn. Boksen kan settes opp til å gi varslinger ved ulike hendelser. Den har oppladbart batteri, så den kan også brukes på steder hvor det ikke er strøm.

* Den kan varsle (SMS og epost)
* Temperatur utenfor definerte grenser
* Luftfuktighet utenfor definerte grenser
* Bevegelse i rommet (IR-sensor)
* Vibrasjoner/bevegelse av selve boksen
* Den har også GPS, og kan programmeres til å gi varsling når den kommer utenfor en definert geo-sone. Det er innebygget SIM-kort og 2G-konnektivitet, og det hele styres enkelt gjennom en webportal. Det er også mulig å programmere mot den direkte via APIer (riktignok ikke helt trivielt eller olympisk dokumentert).

Vi har fått 5 stk slike bokser vi kan bruke til Innovation Days. Om noen har lyst til å prøve seg med en slik boks, så si fra til Erlend Schei i IoT-teamet ([erlend.schei@telia.no](mailto:erlend.schei@telia.no) eller på Slack). Han kan gi et lite kræsjkurs på forhånd, og har instruksjonsmanualer og mer info.

[Les mer om boksen her](http://m2m.teliasonera.com/m2m/services/M2M-in-a-Box-Global.html)

Erlend :)